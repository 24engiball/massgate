LEGGETE CON ATTENZIONE IL SEGUENTE ACCORDO DI LICENZA PRIMA DI INSTALLARE IL PROGRAMMA SOFTWARE.  INSTALLANDO O UTILIZZANDO ALTRIMENTI IL PROGRAMMA SOFTWARE, ACCETTERETE DI ESSERE VINCOLATI DALLE CONDIZIONI DEL PRESENTE ACCORDO DI LICENZA. SE NON ACCETTATE I TERMINI DEL PRESENTE ACCORDO, RESTITUITE PRONTAMENTE IL SOFTWARE NON UTILIZZATO NEL LUOGO D'ACQUISTO O CONTATTATE IL SERVIZIO DI ASSISTENZA CLIENTI DI SIERRA ENTERTAINMENT INC. PER UN RIMBORSO COMPLETO DEL PREZZO DI ACQUISTO ENTRO 30 GIORNI DALL'ACQUISTO INIZIALE.

Questo programma software e qualsiasi file fornito da Sierra Entertainment tramite trasmissione on-line, "patch", "aggiornamento" o modifica del software, compresi i "Nuovi materiali", così come definiti nella Sezione 1 più sotto, nonché qualsiasi materiale cartaceo, documentazione on-line o elettronica e qualsiasi copia o prodotto derivato di tale software e materiali (collettivamente detti "il Programma") sono opere coperte da copyright di Massive Entertainment, AB e/o delle sue affiliate, compresi in particolar modo Sierra Entertainment, Inc., i suoi licenzianti, licenziatari e fornitori (collettivamente detti "Licenzianti"). Qualsiasi uso del Programma è regolato dai termini del seguente accordo di licenza ("Accordo di Licenza"). Il Programma è esclusivamente per vostro uso personale, entro i termini dell'Accordo di Licenza: qualsiasi utilizzo, riproduzione o ridistribuzione del Programma all'infuori dei termini di detto Accordo di licenza è espressamente proibito.

ACCORDO DI LICENZA D'USO

1. 	Licenza d'uso limitata. Il Licenziante vi concede una licenza d'uso limitata e non esclusiva, che voi accettate installando il Programma, per l'installazione e l'uso di una (1) copia del Programma per vostro uso personale su un computer casalingo, lavorativo o portatile. Il Programma è inoltre dotato di funzionalità multigiocatore che ne consente l'utilizzo su Internet tramite il servizio Massgate ("Massgate"). L'uso del Programma su Internet è soggetto (i) alla creazione da parte vostra di un account per l'utilizzo del Programma (il vostro "Account") e (ii) all'accettazione dei termini dell'Accordo sulle condizioni di utilizzo di Massgate, che possono subire aggiornamenti o modifiche in qualsiasi momento. Il Programma potrebbe inoltre contenere un editor delle missioni ("Editor") che consente di creare livelli personalizzati o altri materiali per uso personale in connessione con il Programma stesso ("Nuovi materiali"). Qualsiasi utilizzo dell'Editor o dei Nuovi materiali è soggetto all'accettazione del presente accordo di licenza. Il Programma è concesso in licenza e non venduto. La licenza non conferisce alcun titolo di proprietà sul Programma.

2. 	Condizioni di utilizzo. Come precedentemente indicato, dovete accettare le condizioni di utilizzo per poter accedere a Massgate e utilizzare il programma. L'Accordo sulle condizioni di utilizzo regola ogni aspetto del gioco. Potete consultare le condizioni di utilizzo sul sito Internet seguente: www.worldinconflict.com/tos/it. Se non accettate le condizioni di utilizzo, non potrete registrare un Account per l'utilizzazione del Programma.

3. 	Proprietà. Tutti i titoli, i diritti di proprietà e quelli di proprietà intellettuale collegati al Programma e di tutte le sue copie ed elementi (inclusi, senza limitazione, qualsiasi titolo, codice per computer, tema, oggetto, personaggio, nome di personaggio, storia, dialogo, frase, ambientazione, concetto, grafica, animazione, audio, composizione musicale, effetto audio-video, metodo operativo, diritto morale, documentazione allegata e qualsiasi applicazione inclusa nel Programma) restano di proprietà del Licenziante e dei suoi concessionari. Il Programma è protetto dalle leggi sul copyright degli Stati Uniti, dai trattati internazionali sul copyright e da convenzioni e altre leggi applicabili. Tutti i diritti riservati. Il Programma contiene materiali concessi in licenza; i licenziatari del Licenziante possono proteggere i propri diritti in caso di violazione di questo Accordo.  Il Programma può accedere a siti Internet posseduti, controllati o amministrati da concessionari del Licenziante e ricevere patch e/o aggiornamenti per il programma tramite gli stessi. Qualsiasi patch, aggiornamento o altro materiale scaricabile utilizzato dal Programma o ad esso integrato, sono proprietà coperte da copyright del Licenziante, che si riserva ogni diritto collegato e sono regolati dai termini e delle condizioni del presente accordo.

4.	Responsabilità dell'utente finale.
A.	In quanto soggetti ai termini dell'Accordo di Licenza sopra riportato, non potete, in toto o in parte, copiare, fotocopiare, riprodurre, tradurre, decompilare, derivare, modificare, disassemblare o creare lavori derivati basati sul Programma, o rimuovere qualsiasi nota proprietaria o etichetta presente nel Programma, senza il previo permesso scritto del Licenziante.
B. 	Il Programma vi è concesso in licenza come un singolo prodotto. Le sue parti componenti non possono essere separate per l'uso su più di un computer. 
C. 	Potete usare il Programma per vostro uso personale, ma vi rimane vietato:
(i)	vendere, ricavare interessi o trasferire riproduzioni del Programma a terzi, in qualsiasi maniera, come noleggiare, prestare o concedere il Programma in licenza ad altri, senza il previo consenso scritto del Licenziante;
(ii)	sfruttare il Programma o una qualsiasi sua parte per scopi commerciali, inclusi, senza limitazione, l'uso in un cyber café, in un centro di giochi per computer o in qualsiasi struttura di questo tipo senza il previo consenso scritto del Licenziante; 
(iii)	utilizzare o concedere l'utilizzo a terze parti dei Nuovi materiali per scopi commerciali, inclusi, senza limitazione, la distribuzione di tali Nuovi materiali come elemento indipendente e/o in combinazione con altri software o componenti hardware attraverso qualsiasi canale di distribuzione compresi, senza limitazione, punti vendita e distribuzione elettronica on-line, senza il consenso esplicito in forma scritta del Licenziante;
(iv)	la creazione o la fornitura di servizi di gioco per il Programma oppure emulare o reindirizzare i protocolli di comunicazione utilizzati dal Licenziante nelle funzioni in rete del Programma, attraverso emulazione del protocollo, tunnelling, modifiche o aggiunte a componenti del Programma, uso di altri applicativi o di qualsiasi altra tecnica non ancora nota o sviluppata, per qualsiasi fine, incluso, senza limitazione, il gioco in rete su Internet, il gioco in rete su servizi commerciali o non-commerciali o come parte di reti di aggregazione, senza il previo consenso scritto del Licenziante; 
(v)	stabilire o mantenere in qualsiasi circostanza più connessioni simultanee a Massgate. Qualsiasi connessione a Massgate, sia essa opera del programma o di altri strumenti e programmi di utilità, può avvenire esclusivamente con mezzi e modalità espressamente approvati dal licenziante. Non potrete in alcun caso connettervi o creare strumenti che consentano la connessione all'interfaccia binaria di Massgate o a interfacce diverse da quelle espressamente fornite dal Licenziante per il pubblico utilizzo.

D.	Patch, aggiornamenti e raccolta di dati di terminazione anomala. Il Licenziante può utilizzare o fornire patch, aggiornamenti e modifiche al Programma che dovrete installare per continuare a utilizzare il Programma.  Il Licenziante può aggiornare il Programma a distanza, includendo e senza limitazione, il Programma presente sul vostro computer, senza che ne siate informati o abbiate acconsentito. Concedete al Licenziante l'autorizzazione per l'utilizzo e l'applicazione di tali patch, aggiornamenti e modifiche.  Inoltre, il Programma può includere uno strumento che consente al vostro sistema di inoltrare al Licenziante informazioni su sistema e driver in caso di terminazione anomala del Programma. Tale strumento raccoglierà dati sul sistema durante l'arresto anomalo e invierà le informazioni al Licenziante. Con la presente autorizzate il Licenziante a trasmettere le informazioni in caso di arresto anomalo a scopo di diagnosi.
 
5.	Trasferimento del Programma. Potete trasferire in via permanente tutti i diritti concessi
da questo accordo di licenza, posto che il destinatario del trasferimento accetti di sottostare ai suoi termini e che rimuoviate il programma e qualsiasi Nuovo materiale dal vostro computer casalingo, lavorativo o portatile.

6. 	Termine dell'accordo. Questo accordo di licenza rimane in vigore fino a quando non viene terminato. Potete terminare l'Accordo di Licenza in qualsiasi momento, tramite la distruzione del Programma e di qualsiasi Nuovo materiale. Il Licenziante può, a sua totale discrezione, risolvere questo Accordo di Licenza qualora non rispettiate i termini e le condizioni in esso contenuti. In tal caso, siete obbligati a distruggere immediatamente il Programma e qualsiasi Nuovo materiale.
 
7. 	Controlli sull'esportazione. Questo Programma non può essere esportato, scaricato o trasferito in altro modo in una delle nazioni colpite da embargo commerciale da parte degli U.S.A., né ai loro cittadini, come pure in stati compresi nella U.S. Treasury Department's list of Specially Designated Nationals, oppure negli U.S. Commerce Department's Table of Denial Orders. Installando questo Programma, accettate queste condizioni e garantite di non trovarvi in, oppure di non essere sotto il controllo di, una tale situazione né un cittadino di uno stato compreso in tali elenchi.

8. 	Servizio clienti/Supporto tecnico. Rappresentanti del Licenziante possono fornire "Servizio clienti", nei termini qui riportati, via telefono e/o messaggi elettronici (e-mail). "Supporto tecnico" vi può essere fornito dal Licenziante via telefono, messaggi elettronici (e-mail) o tramite la pubblicazione su un sito Internet di problematiche di supporto tecnico conosciute. Salvo diversamente indicato sulla confezione del Programma o all'interno del manuale utente del Programma, nulla nel presente Accordo deve essere interpretato come un obbligo di fornitura da parte del Licenziante di Servizio clienti o Supporto tecnico tramite numero telefonico gratuito per un periodo di tempo illimitato.

9. 	Durata della componente "on-line" del Programma. Questo Programma contiene una componente "on-line" che permette l'utilizzo del prodotto via Internet utilizzando server e software gestito dal Licenziante e/o dalle sue controllate.  Il Licenziante può, a sua esclusiva discrezione, fornire i server e la tecnologia software necessari per l'utilizzo della componente "on-line" di questo Programma, oppure dare in licenza a terze parti il diritto di fornitura dei server e della tecnologia software necessaria per utilizzare la componente "on-line" di questo Programma. Ciò nonostante, nulla nel presente accordo deve essere interpretato come un obbligo di fornitura da parte del Licenziante dei server e della tecnologia software necessari per l'utilizzo della componente "on-line" per un determinato periodo di tempo oltre il momento in cui il Programma sarà considerato Fuori Produzione. Il termine "Fuori Produzione", come qui riportato, è da riferirsi all'avvenuta cessazione della produzione del Programma da parte del Licenziante. 

10. 	Garanzia limitata. Il Licenziante non riconosce alcuna garanzia relativa al Programma, qualsiasi Nuovo materiale e manuali. Il Programma, qualsiasi Nuovo materiale e i manuali sono forniti "così come sono", senza alcuna garanzia né implicita né esplicita, comprese, senza limitazione, le garanzie implicite di commerciabilità, di idoneità per uno scopo specifico e di non violazione di diritti altrui. L'intero rischio derivante dall'uso o dalle prestazioni del Programma, di qualsiasi Nuovo materiale o dei manuali è a vostro completo carico. Il Licenziante garantisce che il supporto contenente il Programma è privo di difetti di materiali e di fabbricazione presupponendo un utilizzo normale e che il Programma opererà in sostanziale conformità con il materiale cartaceo di accompagnamento per un periodo di 2 (due) anni dalla data di acquisto. Se il supporto si rivelasse difettoso durante il periodo di tempo sopraindicato e dietro presentazione al Licenziante di una prova d'acquisto del Programma difettoso, il Licenziante potrà, a sua discrezione: 1) rimediare ad eventuali difetti 2) fornire un prodotto di valore equivalente o inferiore 3) rimborsare il costo d'acquisto. Alcuni stati e giurisdizioni non consentono l'esclusione o la limitazione delle garanzie implicite o della responsabilità per danni incidentali, per cui le limitazioni sopra esposte potrebbero non essere applicabili al vostro caso. Per consentire l'applicazione della garanzia summenzionata, è necessario che il Licenziante o il venditore al dettaglio siano informati del difetto almeno entro 2 (due) mesi dall'individuazione. Questa Garanzia limitata non ha alcun effetto sull'applicazione di qualsiasi garanzia legale prevista da leggi e regolamenti applicabili.

11. 	Limitazione di responsabilità. IL LICENZIANTE. LE SOCIETÀ AD ESSO COLLEGATE, LE SUE FILIALI, CONCESSIONARI O ASSOCIATI  NON SARANNO IN ALCUN CASO RESPONSABILI PER QUALSIASI PERDITA O DANNO DERIVANTI DALL'UTILIZZO DEL PROGRAMMA E DI QUALSIASI NUOVO MATERIALE INCLUSI, SENZA LIMITAZIONE, LA PERDITA DI VANTAGGI, LA SOSPENSIONE DI LAVORO, IL BLOCCO O IL MALFUNZIONAMENTO DI COMPUTER, COME NON SARANNO RESPONSABILI DI QUALSIASI ALTRO DANNO O PERDITA COMMERCIALE. INOLTRE, IL LICENZIANTE, LE SOCIETÀ AD ESSO COLLEGATE E MASSGATE NON SARANNO IN ALCUN CASO RESPONSABILI DI PERDITE O DANNI RELATIVI A PERSONAGGI DEI GIOCATORI, ACCOUNT, STATISTICHE O INFORMAZIONI DI PROFILO UTENTE REGISTRATE.  IL LICENZIANTE, LE SOCIETÀ AD ESSO COLLEGATE E MASSGATE NON SARANNO RESPONSABILI PER ALCUNA INTERRUZIONE DEL SERVIZIO, INCLUSE, SENZA LIMITAZIONE, INTERRUZIONI DI SERVIZIO DEL FORNITORE DI ACCESSO INTERNET, AVARIE SOFTWARE E HARDWARE O QUALSIASI ALTRO EVENTO CHE POSSA CAUSARE LA PERDITA DI DATI O L'INTERRUZIONE DEL SERVIZIO. Alcuni Paesi non consentono l'esclusione o la limitazione dei danni incidentali o consequenziali, né permettono limitazioni alla durata delle garanzie implicite, per cui le limitazioni sopra esposte potrebbero non essere applicabili al vostro caso.

12. 	Rimedi appropriati. Riconoscete qui il fatto che il Licenziante sarebbe irrimediabilmente danneggiato qualora i termini di questo Accordo di Licenza non fossero rispettati, pertanto accordate al Licenziante il diritto, senza alcun limite, di avvalersi di rimedi applicati in rispetto a quanto contemplato da questo accordo di licenza, oltre a tutta una serie di altri rimedi che potrebbero essere comunque a disposizione del Licenziante secondo le leggi in vigore. Nel caso in cui una delle due parti apra un contenzioso legale in relazione al presente Accordo di licenza, alla parte vittoriosa deve essere accordato il diritto all'ottenimento di un rimborso di costi, compensi degli avvocati e altre spese sostenute nella controversia.

13. 	Licenza d'uso limitata. Nulla nel presente Accordo di Licenza deve impedirvi di realizzare o autorizzare la realizzazione di copie o adattamenti del Programma e di qualsiasi Nuovo materiale fornito, posto però che (1) tale nuova copia o adattamento siano creati in quanto passaggi essenziali per l'utilizzo del Programma e di qualsiasi Nuovo materiale in conformità con i termini di questo Accordo di Licenza e per NESSUN ALTRO SCOPO; (2) o che tale nuova copia o adattamento abbia ESCLUSIVAMENTE finalità di archiviazione e che tutte le copie di archivio siano distrutte se trasferite il Programma e qualsiasi Nuovo materiale, se il presente Accordo viene risolto o in qualsiasi altra circostanza in cui cessi la legittimità di un proseguimento dell'utilizzo del Programma e di qualsiasi Nuovo materiale.
 
14. 	Scelta della legislazione applicabile. Se siete residenti negli Stati Uniti d'America (U.S.A.), il presente Accordo di licenza È da considerarsi realizzato e sottoscritto nello Stato della California e qualsiasi disputa a esso relativo sarà risolta secondo le leggi della California. Accettate che qualsiasi reclamo in qualsiasi azione legale mossa da una delle due parti contro l'altra debba essere intentato e mantenuto in una delle corti dello Stato o delle corti federali situate nello Stato della California, Contea di Los Angeles, competenti in materia e giurisdizione rispetto alla disputa fra le parti. Se risiedete al di fuori degli U.S.A., questo Accordo di licenza deve essere regolato e interpretato in conformità con le leggi applicabili nella vostra nazione di residenza. Chiunque decida di accedere a questo Programma tramite il servizio da altri luoghi, lo farà di propria iniziativa e sarà responsabile dell'osservanza delle leggi locali, se e nella misura in cui le leggi locali siano applicabili.

15.  Utilizzo del software Speedtree.  Esistono requisiti linguistici contrattuali specifici, che il Licenziante deve includere nel presente Accordo di licenza, relativamente all'utilizzo in questo Programma del software Speedtree di Interactive Data Visualization, Inc. .    
A.	Siete tenuti a osservare tutti i requisiti imposti al Licenziante dai fornitori di servizi esterni e dai loro licenzianti, incluso e senza limitazione Data Visualization, Inc. ("IDV").
B.	Riconoscete e accettate di non essere beneficiario esterno relativamente a qualsiasi accordo fra il Licenziante e i fornitori di servizi esterni e i loro licenzianti, incluso e senza limitazione IDV.
C.	Riconoscete e accettate che IDV è e sarà beneficiario esterno di questo Accordo di licenza.
D.	Riconoscete e accettate che non possono essere fatti valere reclami, azioni o richieste contro IDV relativamente a perdite, costi, responsabilità, danni o spese derivanti da o correlati al presente Accordo di licenza o a software/programmi di IDV.  A scopo di chiarezza, non potete intentare alcun processo o causa contro IDV relativamente al presente Accordo di licenza o a software/programmi di IDV.
E.	Riconoscete che IDV non vi fornisce alcuna garanzia relativamente a software/programmi di IDV, che IDV declina espressamente garanzie di commerciabilità o idoneità per uno scopo specifico e che IDV non ha alcun obbligo o onere relativamente a qualsiasi garanzia che il Licenziante possa fornirvi nel presente Accordo di licenza o in altro modo.
F.	IDV si riserva qualsiasi diritto, titolo, interesse e diritto di proprietà intellettuale su e verso software/programmi di IDV, incluso qualsiasi materiale risultante e/o derivante creato dall'utente utilizzando software/programmi IDV che potrebbero essere integrati nell'Accordo di licenza e nessun titolo, quale software/programmi di IDV, incluso qualsiasi materiale risultante e/o derivante, viene trasferito a voi o a qualsiasi terza parte attraverso il presente Accordo di licenza o in altro modo.
G.	Né voi né alcun vostro agente o consulente avete facoltà di assegnare, concedere in sublicenza, trasferire, riprodurre, copiare, modificare, disassemblare, decompilare o retroingegnerizzare in altro modo alcuna parte di software/programmi di IDV; ammesso, tuttavia, che potete rendere disponibili materiale risultante e/o derivante senza alcun compenso (cioè, non potete chiedere compensi di licenza o altro genere per tale materiale risultante e/o derivante) ad altri utenti finali in possesso di regolare licenza del programma World in Conflict inclusi software/programmi di IDV come parte di un "editor delle mappe".
Siete tenuti a rispettare tutte le leggi, i regolamenti e le normative applicabili relativi all'esportazione di dati tecnici e non potete esportare o riesportare alcun dato tecnico, alcun prodotto ricevuto dal Licenziante o il prodotto diretto di tali dati tecnici in alcun Paese su cui sia posto il veto che sia elencato in tali leggi, regolamenti e normative applicabili, salvo regolare autorizzazione.

16. Varie. Questa licenza può essere emendata, modificata o alterata solamente in forma scritta e posto che entrambe le parti accettino l'emendamento, la modifica o l'alterazione proposta. Qualora una qualsiasi clausola di questo Accordo sia ritenuta non applicabile da una corte di giustizia o tribunale di giurisdizione competente, essa sarà applicata al massimo grado consentito dalla legge e l'intera parte restante di questo Accordo resterà pienamente in vigore. Il presente Accordo costituisce e contiene l'intero accordo tra le parti in materia e supera e sostituisce ogni precedente accordo, scritto o orale, in merito.

Affermo di aver letto e compreso tutto l'accordo di licenza soprastante e di essere a conoscenza del fatto che, installando il Programma, accetto di sottopormi alle limitazioni e ai termini di detto accordo. Inoltre riconosco e accetto che l'Accordo di Licenza rappresenta l'unico ed esclusivo accordo tra me e il Licenziante e che esso sostituisce qualsiasi altro accordo preesistente o contemporaneo, sia esso orale o scritto, e qualsiasi altra comunicazione intercorsa tra me e il Licenziante.